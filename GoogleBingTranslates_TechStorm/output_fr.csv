Ieri 7 Octombrie  a fost anunțat câștigătorul primei ediții a emisiunii-concurs  FishingStar si am fost cel puțin încântat să aflu ca este vorba chiar de mine.  Vârful colorat de a cărei mișcare am devenit fascinat in ultimii ani mi-a adus poate cea mai mare satisfacție la nivel personal pentru acest an. 

Am reușit - mulțumită concursului FishingStar- să pescuiesc pe două lacuri pe care nu pescuisem încă: Tâncăbești și Doripesco. Am cunoscut oameni de calitate si am legat noi prietenii, am avut ocazia să cunosc și să stau de vorbă cu  pescari  de cel mai înalt nivel,  specializați pe diferite  stiluri de pescuit, toate acestea in timp ce stăteam fie pe scenă,  fie în „culisele” unei emisiuni de pescuit.

Așadar, am câștigat marele titlu, de FishingStar, iar acesta este de departe cel mai grozav lucru. Faptul că urmează sa merg la pescuit în deltă, că voi realiza acolo o emisiune cu o echipă de profesioniști de la Fishing & Hunting , plus premiile de la Baracuda și Editura Litera și Abbara  au fost doar bonusuri suplimentare, binevenite si apreciate, dar totuși bonusuri!

Oricum, sunt convins că împreună cu echipa de la postul nostru preferat de pescuit și vânătoare, vom realiza ceva frumos. Eu personal voi face totul posibil să reușim cel puțin o emisiune în care să găsiți inspirație pentru ieșit pe apă, indiferent de nivelul atins în pescuitul pe care îl practicați!

Iar dacă inițiativa FishingStar continuă, atunci nu pot să îmi doresc decât să vă văd pe toți in postura de viitoare staruri!,good morning,hehe
